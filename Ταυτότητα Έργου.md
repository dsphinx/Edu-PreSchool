# Ταυτότητα Έργου

### Εικόνα Έργου
<p align="center">
<img src="https://cloud.githubusercontent.com/assets/5394554/10328327/acb36634-6cbb-11e5-8c68-3e3aab5a6dc7.png"/>
</p>

### Περιγραφή του Έργου
Η διανομή Edu-PreSchool βασίζεται στο λογισμικό ανοικτού κώδικα Lubuntu, το οποίο είναι μια από τις διανομές του λειτουργικού συστήματος Ubuntu Linux. Περιλαμβάνει όλα τα επίσημα λογισμικά και όχι μόνο που μπορούν να χρησιμοποιηθούν στο νηπιαγωγείο. Κατά τη φάση σχεδιασμού της διανομής, ιδιαίτερη βαρύτητα δόθηκε στη διαμόρφωση ενός περιβάλλοντος εργασίας το οποίο θα είναι όσον το δυνατόν περισσότερο οικείο στις νηπιαγωγούς, προκειμένου η χρήση του να μην τους προκαλεί επιπλέον προβλήματα άγχους και ανασφάλειας. Η χρήση της διανομής από τη νηπιαγωγό προσπαθήσαμε να είναι, όσο το δυνατόν, πιο απλή διαδικασία. Περισσότερες πληροφορίες καθώς και το .iso της διανομής μπορείτε να βρείτε στο [wiki](https://github.com/ellak-monades-aristeias/Edu-PreSchool/wiki).


### Δυνητικοί Xρήστες - Xρήση
Δυνητικοί χρήστες της παρούσας διανομής μπορούν να είναι τόσο οι νηπιαγωγοί όσο και οι γονείς των παιδιών της προσχολικής ηλικίας. Οι μεν θα βρουν συγκεντρωμένο και κατηγοριοποιημένο όλο το διαθέσιμο ψηφιακό υλικό για να βελτιώσουν τη διδασκαλία τους και οι δε, μία συλλογή από εγκεκριμένα λογισμικά που θα μπορούν να ασχοληθούν τα παιδιά τους στον ελεύθερό τους χρόνο.


### Ελάχιστες Aπαιτήσεις
Στα περισσότερα νηπιαγωγεία η γωνιά του υπολογιστή (όσα διαθέτουν) αποτελείται συνήθως από απαρχαιωμένο τεχνολογικό εξοπλισμό, ο οποίος αδυνατεί να «τρέξει» τα σύγχρονα εκπαιδευτικά λογισμικά, ενώ δε λείπουν τα προβλήματα συμβατότητας με τα παλαιότερα λογισμικά. Η επιλογή της συγκεκριμένης έκδοσης (L-Ubuntu) του λειτουργικού συστήματος έγινε εξαιτίας των χαμηλών απαιτήσεων σε υλικό.
Έχουν γίνει πολλές δοκιμές και έχει διαπιστωθεί ότι το Lubuntu μπορεί να εγκατασταθεί σε ένα σύστημα Pentium II ή Celeron με 128 MB μνήμης RAM, αλλά ένα τέτοιο σύστημα δεν συνυστάται για καθημερινή χρήση.
Με 256MB - 384MB μνήμης RAM, η απόδοση θα είναι καλύτερη και το σύστημα θα είναι πιο εύχρηστο.
Με 512MB μνήμης RAM, δεν χρειάζεται να ανησυχούμε πολύ.


### URL
Το έργο είναι διαθέσιμο στον σύνδεσμο [εδώ](https://github.com/ellak-monades-aristeias/Edu-PreSchool)
